却说邓艾在陇西，既受伐蜀之诏，一面令
司马望
往遏羌人，又遣雍州刺史诸葛绪，天水太守王颀、陇西太守
牵弘
，金城太守
杨欣
各调本部兵，前来听令。比及军马云集，邓艾夜作一梦，梦见登高山，望汉中，忽于脚下迸出一泉，水势上涌，须臾惊觉，浑身汗流，遂坐而待旦，乃召护卫爰邵问之。邵素明《周易》，艾备言其梦。邵答曰：“《易》云：山上有水曰蹇，蹇卦者，利西南，不利东北。
孔子
云：‘蹇利西南，往有功也。不利东北，其道穷也。’将军此行，必然克蜀，但可惜蹇滞不能还。”艾闻言，愀然不乐。