前将军、扬州牧、追赠大司马。少为县吏，后避乱寿春，孙策见而异之，范遂自委昵，将私客百人归策。时太妃在江都，策遣范迎之。后从策攻破庐江，还俱东渡，到横江、当利，破
张英
、
于麋
，下小丹杨、湖孰，领湖孰相。后领宛陵令，讨破丹杨贼，还吴，迁都督。又与
徐逸
攻贼
陈瑀
於海西，枭其大将
陈牧
。又从攻
祖郎
於陵阳，太史慈於勇里。七县平定，拜征虏中郎将，征江夏，还平鄱阳。策薨，奔丧于吴。后吴主权复征江夏，范与张昭留守。曹公至赤壁，与周瑜等俱拒破之，拜裨将军，领彭泽太守，以彭泽、柴桑、历阳为奉邑。刘备诣京见吴主权，范密请留备。后迁平南将军，屯柴桑。吴主权破
关羽
还，都武昌，拜范建威将军，封宛陵侯，领丹杨太守，治建业，督扶州以下至海，转以溧阳、怀安、宁国为奉邑。曹休、张辽、臧霸等来伐，范督徐盛、全琮、孙韶等，以舟师拒休等於洞口。迁前将军，假节，改封南昌侯。时遭大风，船人覆溺，死者数千，还军，拜扬州牧。黄武七年，范迁大司马，印绶未下，疾卒。大帝素服举哀，遣使者追赠印绶。及还都建业，大帝过范墓呼曰：“子衡！”言及流涕，祀以太牢。范长子先卒，次子据嗣。后据为
孙綝
杀，夷三族。