少游太学，兼通数经，善欧阳尚书，与乡人
任安
齐名，俱事同郡
杨厚
，学图谶。还家讲授，弟子自远而至。前后宰府十辟，公车三征，再举贤良方正、博士、有道，皆称疾不就。灵帝时，大将军何进荐扶，征拜侍中，甚见器重。扶私谓太常刘焉曰：“京师将乱，益州分野有天子气。”焉信之，遂求出为益州牧，扶亦为蜀郡属国都尉，相与入蜀。去后一岁，帝崩，天下大乱，乃去官还家。年八十二卒。始扶发辞抗论，益部少双，故号曰至止，言人莫能当，所至而谈止也。