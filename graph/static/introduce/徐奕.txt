避难江东，孙策礼命之。奕改姓名，微服还本郡。太祖为司空，辟为掾属，从西征
马超
。超破，军还。时关中新服，未甚安，留奕为丞相长史，镇抚西京，西京称其威信。转为雍州刺史，复还为东曹属。丁仪等见宠于时，并害之，而奕终不为动。出为魏郡太守。太祖征
孙权
，徙为留府长史。
魏国
既建，为尚书，复典选举，迁尚书令。太祖征汉中，魏讽等谋反，中尉杨俊左迁，为桓阶所荐，太祖乃以奕为中尉。在职数月，疾笃乞退，拜谏议大夫，卒。文帝践祚，每与朝臣会同，未尝不嗟叹，思奕之为人。奕无子，诏以其族子统为郎，以奉奕后。