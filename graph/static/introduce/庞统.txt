刘备之军师中郎将。少时朴钝，未有识者，唯颍川司马徽异之。后郡命为功曹，属周瑜。性好人伦，勤於长养。吴将周瑜卒，统送丧至吴。先主领荆州，统以从事守耒阳令，在县不治，免官。
鲁肃
、诸葛亮皆荐之，先主见与善谭，大器之，以为治中从事。亲待亚於诸葛亮，遂与亮并为军师中郎将。亮留镇荆州。统随从入蜀。益州牧
刘璋
与先主会涪，统进策除之，先主不从。璋既还成都，先主当为璋北征汉中，统复说三计。先主然其中计，即斩怀、沛，还向成都，所过辄克。进围雒县，统率众攻城，为流矢所中，卒，时年三十六。先主痛惜，言则流涕。拜统父议郎，迁谏议大夫，诸葛亮亲为之拜。追赐统爵关内侯，谥曰靖侯。