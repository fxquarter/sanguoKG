孙权子，孙霸弟。太元二年，立为齐王，居武昌。大帝崩，太傅诸葛恪不欲诸王处江滨兵马之地，徙奋于豫章。奋怒，不从命，又数越法度。恪上笺谏之，奋得笺惧，遂移南昌，游猎弥甚，官属不堪命。及恪诛，奋下住芜湖，欲至建业观变。傅相谢慈等谏奋，奋杀之。坐废为庶人，徙章安县。太平三年，封为章安侯。建衡二年，帝皓
左夫人
王氏
卒。皓哀念过甚，朝夕哭临，数月不出，由是民间或谓皓死，讹言奋与上虞侯奉当有立者。奋母仲姬墓在豫章，豫章太守
张俊
疑其或然，扫除坟茔。皓闻之，车裂俊，夷三族，诛奋及其五子，国除。