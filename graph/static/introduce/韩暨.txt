魏司徒。同县豪右
陈茂
，谮暨父兄，畿至大辟。暨阳不以为言，庸赁积资，阴结死士，遂追呼寻禽茂，以首祭父墓，由是显名。举孝廉，司空辟，皆不就。乃变名姓，隐居避乱鲁阳山中。山民合党，欲行寇掠。暨散家财以供牛酒，请其渠帅，为陈安危。山民化之，终不为害。避
袁术
命召，徙居山都之山。荆州牧刘表礼辟，遂遁逃，南居孱陵界，所在见敬爱，而表深恨之。暨惧，应命，除宜城长。太祖平荆州，辟为丞相士曹属。后选乐陵太守，徙监冶谒者。职七年，器用充实。制书褒叹，就加司金都尉，班亚九卿。文帝践阼，封宜城亭侯。黄初七年，迁太常，进封南乡亭侯，邑二百户。时新都洛阳，制度未备，而宗庙主祏皆在鄴都。暨奏请迎鄴四庙神主，建立洛阳庙。在官八年，以疾逊位。景初二年春，迁司徒。夏四月薨，遗令敛以时服，葬为土藏。谥曰恭侯，子肇嗣。