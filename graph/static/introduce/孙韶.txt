本姓
俞氏
，亦吴人。
孙策
爱之其伯父河，赐姓为孙，列之属籍。韶年十七，收河余众，缮治京城，起楼橹，脩器备以御敌。权闻乱，从椒丘还，过定丹杨，引军归吴。夜至京城下营，试攻惊之，兵皆乘城传檄备警，讙声动地，颇射外人，权使晓喻乃止。明日见韶，甚器之，即拜承烈校尉，统河部曲。后为广陵太守、偏将军。权为吴王，迁扬威将军，封建德侯。权称尊号，为镇北将军。韶为边将数十年，善养士卒，得其死力。常以警疆埸远斥候为务，先知动静而为之备，故鲜有负败。自权西征，还都武昌，韶不进见者十余年。权还建业，乃得朝觐，与语，权甚爱之，加领幽州牧、假节。赤乌四年卒。子越嗣。