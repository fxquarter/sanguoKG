有才学，州郡辟命，辄称疾不往。刘璋时，宓同郡王商为治中从事。先主既定益州，广汉太守夏侯纂请宓为师友祭酒，领五官掾，称曰仲父。益州辟宓为从事祭酒。先主既称尊号，将东征吴，宓陈天时必无其利，坐下狱幽闭，然后贷出。建兴二年，丞相亮领益州牧，选宓迎为别驾，寻拜左中郎将、长水校尉。吴遣使张温来聘，温难与宓辩，温大敬服。迁大司农，四年卒。