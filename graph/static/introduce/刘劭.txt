学者。建安中，为计吏，诣许。太史上言：“正旦当日蚀。”劭时在尚书令荀彧所，坐者数十人，或云当废朝，或云宜卻会。劭言推术谬误也，彧善其言。敕朝会如旧，日亦不蚀。御史大夫郗虑辟劭，会虑免，拜太子舍人，迁秘书郎。黄初中，为尚书郎、散骑侍郎。受诏集五经群书，以类相从，作皇览。明帝即位，出为陈留太守，敦崇教化，百姓称之。徵拜骑都尉，与议郎
庾嶷
、
荀诜
等定科令，作新律十八篇，著律略论。迁散骑常侍。劭尝作赵都赋，明帝美之，诏劭作许都、洛都赋。时外兴军旅，内营宫室，劭作二赋，皆讽谏焉。青龙中，吴围合肥，劭献计退之。时诏书博求众贤。散骑侍郎夏侯惠荐劭。景初中，受诏作都官考课。又以为宜制礼作乐，以移风俗，著乐论十四篇，事成未上。会明帝崩，不施行。正始中。执经讲学，赐爵关内侯。凡所选述，法论、人物志之类百馀篇。卒，追赠光禄勋。子琳嗣。