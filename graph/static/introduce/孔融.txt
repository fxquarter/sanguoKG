汉太中大夫。东汉末著名学者，“建安七子”之一。
孔子
二十世孙也。父宙，太山都尉。融幼有异才。年十岁，随父诣京师。年十三，丧父，哀悴过毁，扶而后起，州里归其孝。性好学，博涉多该览。亡抵于兄褒，不遇。时融年二六，留舍之。后事泄，国相以下，密就掩捕，俭得脱走，遂并收褒、融送狱。孔氏一门争死，诏书竟坐褒焉。融由是显名，与平原
陶丘洪
、陈留边让齐声称。州郡礼命，皆不就。辟司徒
杨赐
府。时，隐核官僚之贪浊者，将加贬黜，融多举中官亲族。大将军何进拜而辟融，举高第，为侍御史。与中丞赵舍不同，托病归家。后辟司空掾，拜中军候。在职三日，迁虎贲中郎将。会董卓废立，融每因对答，辄有匡正之言。以忤卓旨，转为议郎。时黄巾寇数州，而北海最为贼冲，卓乃讽三府同举融为北海相。融到郡，收合士民，起兵讲武，驰檄飞翰，引谋州郡。稍复鸠集吏民为黄巾所误者男女四万余人，更置城邑，立学校，表显儒术，荐举贤良郑玄、邴原等。时，黄巾复来侵暴，融乃出屯都昌，为贼管亥所围。融逼急，乃遣东莱太史慈求救于平原相刘备。备即遣兵三千救之，贼乃散走。在郡六年，刘备表领青州刺史。建安元年，为袁谭所攻，融隐几读书，谈笑自若。城夜陷，乃奔东山，妻、子为谭所虏。及献帝都许，征融为将作大匠，迁少府。时，年饥兵兴，曹公表制酒禁，融频书争之，多侮慢之辞。既见公雄诈渐著，数不能堪，故发辞偏宕，多致乖忤。又尝奏宜准古王畿之制，千里寰内，不以封建诸侯。公疑其所论建渐广，益惮之。然以融名重天下，外相容忍，而潜怨正议，虑鲠大业。岁余，复拜太中大夫。公既积嫌忌，而郗虑复构成其罪，下狱弃市。时年五十六。妻、子皆被诛。脂习收其尸。