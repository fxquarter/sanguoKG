度辽将军规之侄、雁门太守节之子。嵩少有文武志介，好《诗》、《书》，习弓马。初举孝廉、茂才。黄巾反，以嵩为左中郎将，持节，与右中郎将朱隽共讨颍川黄巾。贼波才引大众围城，嵩兵少，军中皆恐。嵩定计以火攻贼，大破之，斩首数万级。封嵩都乡侯。嵩、隽乘胜进讨汝南、陈国黄巾，追波才于阳翟，击彭脱于西华，并破之。余贼降散，三郡悉平。又进击东郡黄巾卜己于仓亭，生擒卜己，斩首七千余级。嵩与角弟梁战于广宗，大破之。剖张角棺戮尸，传首京师。嵩复与钜鹿太守郭典攻角弟宝于下曲阳，又斩之。即拜嵩为左车骑将军，领冀州牧，封槐里侯。中常侍张让、
赵忠
求私利，嵩不与，二人由此为憾，奏嵩连战无功，所费者多。其秋征还，收左车骑将军印绶，削户六千，更封都乡侯。嵩奏请冀州一年田租，以赡饥民，帝从之。嵩温恤士卒，甚得众情。故
信都令
汉阳阎忠干说嵩自立，嵩惧而不从。明年春，诏嵩回镇长安，以卫园陵。边章等遂复入寇三辅，使嵩因讨之。五年，凉州贼王国围陈仓，复拜嵩为左将军，督前将军董卓，不睦。初平元年，乃征嵩为城门校尉，因欲杀之。嵩子坚寿与卓素善，卓使免嵩囚，复拜嵩议郎，迁御史中丞。及卓被诛，以嵩为征西将军，又迁车骑将军。其年秋，拜太尉，冬，以流星策免。复拜光禄大夫，迁太常。寻
李傕
作乱，嵩亦病卒，赠骠骑将军印绶，拜家一人为郎。