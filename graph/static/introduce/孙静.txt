武威皇帝坚季弟也，坚始举事，静纠合乡曲及宗室五六百人以为保障，众咸附焉。及策破
刘繇
，定诸县，进攻会稽，遣人请静，静将家属与策会于钱唐。是时太守王朗拒策于固陵，策数度水战，不能克。静说策计，策从之。策果破之，遂定会稽。表拜静为奋武校尉，欲授之重任，静恋坟墓宗族，不乐出仕，求留镇守。策从之。权统事，就迁昭义中郎将，终于家。