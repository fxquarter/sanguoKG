荆州刺史、征东将军。少与蒋济、朱绩俱知名於江、淮间，仕州郡。蒋济为别驾，使见太祖。太祖问曰：“胡通达，长者也，宁有子孙不？”济曰：“有子曰质，规模大略不及於父，至於精良综事过之。”太祖即召质为顿丘令。入为丞相东曹议令史，州请为治中。将军张辽与其护军
武周
有隙。辽见刺史温恢求请质，质辞以疾，以言辞劝辽与周和。太祖辟为丞相属。黄初中，徙吏部郎，为常山太守，迁任东莞。在郡九年，吏民便安，将士用命。迁荆州刺史，加振威将军，赐爵关内侯。吴大将朱然围樊城，质轻军赴之。勒兵临围，城中乃安。迁征东将军，假节都督青、徐诸军事。嘉平二年薨，家无馀财，惟有赐衣书箧而已。军师以闻，追进封阳陵亭侯，邑百户，谥曰贞侯，子威嗣。