伯父
滕耽
，父滕胄。与
刘繇
州里通家，以世扰乱，渡江依繇。后投孙权皆不幸短命。权为吴王，追录旧恩，封胤都亭侯。弱冠尚公主。年三十，起家为丹杨太守，徙吴郡、会稽，所在见称。太元元年，权寝疾，诣都，留为太常，与诸葛恪等俱受遗诏辅政。孙亮即位，加卫将军。恪以胤为都下督，掌统留事。孙綝始为偏将军，及孙峻死，加重权。吕据闻之大恐，与诸督将连名，共表荐滕胤为丞相，綝更以胤为大司马，代
吕岱
驻武昌。据引兵还，使人报胤，欲共废綝。綝闻之击胤，胤自以祸反，告以綝为乱。胤颜色不变，谈笑若常。或劝胤引兵至苍龙门，将士见公出，必皆委綝就公。时夜已半，胤恃与据期，又难举兵向宫，乃约令部典，说吕侯以在近道，故皆为胤尽死，无离散者。时大风，比晓，据不至。綝兵大会，遂杀胤及将士数十人，夷胤三族。