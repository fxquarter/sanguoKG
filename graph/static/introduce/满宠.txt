年十八，为郡督邮。时郡内
李朔
等各拥部曲，害于平民，太守使宠纠焉。朔等请罪，不复钞略。守高平令,后弃官归。太祖临兗州，辟为从事。及为大将军，辟署西曹属，为许令。故太尉杨彪收付县狱，宠使太祖即日赦出彪。后以宠为汝南太守。得户二万，兵二千人，令就田业。建安十三年，从太祖征荆州。大军还，留宠行奋威将军，屯当阳。
孙权
数扰东陲，复召宠还为汝南太守，赐爵关内侯。关羽围襄阳，宠助征南将军曹仁屯樊城拒之。羽急攻樊城，宠力战有功，羽遂退。进封安昌亭侯。文帝即王位，迁扬武将军。破吴於江陵有功，更拜伏波将军，屯新野。大军南征，宠破水贼，进封南乡侯。黄初三年，假宠节钺。五年，拜前将军。明帝即位，进封昌邑侯。太和二年，领豫州刺史。三年春，退孙权。四年，拜宠征东将军。后数退吴军，并射杀权弟子
孙泰
。景初二年，以宠年老徵还，迁为太尉。正始三年薨，谥曰景侯。子伟嗣。