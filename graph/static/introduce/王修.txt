魏大司农郎中令。年七岁丧母。母以社日亡，来岁邻里社，修感念母，哀甚。邻里闻之，为之罢社。年二十，游学南阳，止张奉舍。初平中，北海
孔融
召以为主簿，守高密令。袁谭在青州，辟修为治中从事。袁绍又辟修除即墨令，后复为谭别驾。绍死，谭、尚有隙。尚攻谭，谭军败，修率吏民往救谭。修谏袁氏兄弟勿相攻，谭不从。后谭叛曹操身死，遂诣操，乞收葬谭尸。太祖欲观修意，默然不应。修复曰：“受袁氏厚恩，若得收敛谭尸，然后就戮，无所恨。”太祖嘉其义，听之。以修为督军粮，还乐安。
魏国
既建，为大司农郎中令。修识高柔于弱冠，异王基于幼童，终皆远至，世称其知人。病卒官。