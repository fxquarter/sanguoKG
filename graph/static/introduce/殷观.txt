别驾从事。孙权遣使云欲先主共取蜀，或以为宜报听许，吴终不能越荆有蜀，蜀地可为己有。时观为荆州主簿，进曰：“若为吴先驱，进未能克蜀，退为吴所乘，即事去矣。今但可然赞其伐蜀，而自说新据诸郡，未可兴动，吴必不敢越我而独取蜀。如此进退之计，可以收吴、蜀之利。”先主从之，权果辍计。迁观为别驾从事。