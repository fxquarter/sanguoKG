父舒，少学术于广汉
杨厚
，名亚
董扶
、
任安
。数被徵，终不诣。群少受学于舒，专心候业。州牧刘璋，辟以为师友从事。先主定蜀，署儒林校尉。先主欲与曹公争汉中，问群，群对当得其地，不得其民也。若出偏军，必不利。后部司马张裕亦晓占候，而天才过群，亦谏之，先主竟不用裕言，果得地而不得民也。遣将军
吴兰
、
雷铜
等入武都，皆没不还，悉如群言。于是举群茂才。群卒，子巨颇传其术。