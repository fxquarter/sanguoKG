镇南将军、杨州刺史。俭袭父兴爵，为平原侯文学。明帝即位，为尚书郎，迁羽林监。以东宫之旧，甚见亲待。出为洛阳典农。迁荆州刺史。青龙中，帝图讨辽东，以俭有幹策，徙为幽州刺史，加度辽将军，使持节，护乌丸校尉。公孙渊逆与俭战，不利，引还。明年，帝遣太尉司马宣王统中军及俭等众数万讨渊，定辽东。俭以功进封安邑侯。正始中，俭以高句骊数侵叛，督诸军步骑万人出玄菟，从诸道讨之。句骊王宫将步骑二万人反，俭大破之。六年，复征之，宫遂奔买沟，俭遣玄菟太守王颀追之。迁左将军，假节监豫州诸军事，领豫州刺史，转为镇南将军。诸葛诞战于东关，不利，乃令诞、俭对换。诞为镇南，都督豫州。俭为镇东，都督杨州。吴太傅诸葛恪围合肥新城，俭与文钦御之，太尉
司马孚
督中军东解围，恪退还。正元二年正月，俭与文钦矫太后诏，罪状大将军司马景王，移诸郡国，举兵反。大将军司马师亲征，大破之。俭与小弟秀及孙重藏水边草中。安风津都尉部民
张属
就射杀俭，传首京都，夷三族。