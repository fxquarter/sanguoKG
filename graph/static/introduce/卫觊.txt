少夙成，以才学称。太祖辟为司空掾属，除茂陵令、尚书郎。太祖征
袁绍
，而
刘表
为绍援，关中诸将又中立。益州牧刘璋与表有隙，觊以治书侍御史使益州，令璋下兵以缀表军。至长安，道路不通，觊不得进，遂留镇关中。时四方大有还民，关中诸将多引为部曲，觊书与荀彧治理之计。彧以白太祖。太祖从之，始遣谒者仆射监盐官，司隶校尉治弘农。关中服从，乃白召觊还，稍迁尚书。
魏国
既建，拜侍中，与王粲并典制度。文帝即位，徙为尚书。顷之，还汉朝为侍郎，劝赞禅代之义，为文诰之诏。文帝践阼，复为尚书，封阳吉亭侯。明帝即位，进封閺乡侯，三百户。觊历汉、魏，时献忠言，率如此。受诏典著作，又为魏官仪，凡所撰述数十篇。好古文、鸟篆、隶草，无所不善。觊薨，谥曰敬侯。子瓘嗣。