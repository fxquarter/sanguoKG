初为小黄门，珪在济阴，与中常侍侯览并立田业，近济北界，仆从宾客侵犯百姓，劫掠行旅。济北相滕延一切收捕，杀数十人，陈尸路衢。览、珪大怨，以事诉帝，延坐多杀无辜，征诣廷尉，免。后珪等为中常侍，封侯贵宠，父兄子弟布列州郡，所在贪贱，为人蠹害。中平六年八月，大将军何进谋诛宦官，张让等使人潜听，具闻其语，乃率常侍珪、
毕岚
等数十人，持兵窃自侧闼入，伏省中，及进出，因诈以太后诏召进，杀之。进部将见进首，引军入，珪等劫太后，尚书卢植执戈于阁道窗下，仰数段珪。段珪等惧，乃释太后。让、珪等困迫，遂将帝与陈留王数十人步出穀门，奔小平津。河南中部掾闵贡随植后。贡至，手剑斩数人，余皆投河而死。