刘璋母乃观之族姑，璋又以女妻观。建安十八年，观参李严军，拒先主於绵竹，与严俱降，先主既定益州，拜为裨将军，后为巴郡太守、江州都督，建兴元年封都亭侯，加振威将军。观为人善於交接。都护李严性自矜高，护军
辅匡
等年位与严相次，而严不与亲亵；观年少严二十馀岁，而与严通狎如时辈云。年三十七卒。