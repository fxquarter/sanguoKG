吴辅义中郎将。父允，以轻财重士，名显州郡，为孙权东曹掾，卒。温少修节操，容貌奇伟。权闻之，以问公卿曰：“温当今与谁为比？”大司农刘基以
全琮
比之。太常顾雍以为温当今无辈。徵到延见，文辞占对，观者倾竦，权改容加礼。罢出，张昭执其手曰：“老夫讬意，君宜明之。”拜议郎、选曹尚书，徙太子太傅，甚见信重。时年三十二，以辅义中郎将使蜀。蜀亦甚贵其才。后权既阴衔温称美蜀政，又嫌其声名大盛，众庶炫惑，恐终不为己用，思有以中伤之，会暨艳事起，遂因此发举。骆统上表求赦，不准。后六年，温病卒。二弟祗、白，亦有才名，与温俱废。