张鲁功曹。群下欲尊鲁为汉宁王。圃谏鲁曰：“汉川之民，户出十万，财富土沃，四面险固；上匡天子，则为桓、文，次及窦融，不失富贵。今承制署置，势足斩断，不烦于王。原且不称，勿为祸先。”鲁闻阳平已陷，将稽颡，圃又曰：“今以迫往，功必轻；不如依
杜濩
赴
朴胡
相拒，然后委质，功必多。”于是乃奔南山入巴中。左右欲悉烧宝货仓库，鲁曰：“本欲归命国家，而意未达。今之走，避锐锋，非有恶意。宝货仓库，国家之有。”遂封藏而去。太祖入南郑，甚嘉之。后劝鲁降魏，封平乐乡侯。黄初中，增圃爵邑，在礼请中。后十余岁病死。子阎璞嗣，因晋一统而仕宦象郡太守。璞子瓒为汉中太守。