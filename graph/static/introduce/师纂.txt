初为大将军司马昭主簿，后为司马，随邓艾伐蜀。时征西将军邓艾以为未有衅，屡陈异议。司马昭患之，使主簿师纂为艾司马以喻之，艾乃奉命。蜀卫将军
诸葛瞻
自涪还绵竹，列陈待艾。艾遣子忠等出其右，纂等出其左。忠、纂战不利，并退还，曰：“贼未可击。”艾怒曰：“存亡之分，在此一举，何不可之有？”乃叱忠、纂等，将斩之。忠、纂驰还更战，大破之，斩瞻及尚书
张遵
等首，进军到雒。蜀亡，艾以师纂领益州刺史。后纂与钟会、胡烈等白艾所作悖逆，变衅以结。诏书槛车徵艾。钟会、
姜维
作乱身死，卫瓘遣田续等讨艾，遇于绵竹西，斩之。纂亦与艾俱死。纂性急少恩，死之日体无完皮。