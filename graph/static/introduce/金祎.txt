汉臣。父旋，汉武陵太守。建安二十三年春正月，祎自以世为汉臣，睹汉祚将移，谓可季兴，乃喟然发愤。太医令吉本、少府耿纪、司直韦晃、本子邈、邈弟穆等以祎慷慨有日磾之风，又与丞相长史王必善，因以间之，若杀必，欲挟天子以攻魏，南援
刘备
。邈等率杂人及家僮千馀人夜烧门攻必，祎遣人为内应，射必中肩。必不知攻者为谁，以素与祎善，走投祎，夜唤德祎，祎家不知是必，谓为邈等，错应曰：“王长史已死乎？卿曹事立矣！”必乃更他路奔。后必与颍川典农中郎将严匡讨斩之。