兄弟五人，并有才名，乡里为之谚曰：“
马氏
五常，白眉最良。”良眉中有白毛，故以称之。先主领荆州，辟为从事。及先主入蜀，诸葛亮亦从后往，良留荆州，先主辟良为左将军掾。后遣使吴，权敬待之。先主称尊号，以良为侍中。及东征吴，遣良入武陵招纳五溪蛮夷，蛮夷渠帅皆受印号，咸如意指。会先主败绩於夷陵，良亦遇害。先主拜良子秉为骑都尉。