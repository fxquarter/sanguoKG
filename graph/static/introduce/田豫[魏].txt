刘备之奔公孙瓒也，豫时年少，自讬于备，备甚奇之。备为豫州刺史，豫以母老求归，备涕泣与别。瓒使豫守东州令，瓒将王门叛瓚，为
袁绍
将万余人来攻。众惧欲降。豫登城劝退之。瓒虽知豫有权谋而不能任也。瓒败而鲜于辅为国人所推，行太守事，素善豫，以为长史。太祖召豫为丞相军谋掾，除颍阴、朗陵令，迁弋阳太守，所在有治。鄢陵侯彰征代郡，以豫为相。大破之，遂前平代，皆豫策也。迁南阳太守。文帝初，北狄强盛，侵扰边塞，乃使豫持节护乌丸校尉，牵招、
解俊
并护鲜卑。事业未究，而幽州刺史
王雄
支党欲令雄领乌丸校尉，毁豫乱边，为国生事。遂转豫为汝南太守，加殄夷将军。太和末，
公孙渊
以辽东叛，帝使豫以本官督青州诸军，假节，往讨之。豫以太守督青州，青州刺史程喜内怀不服，军事之际，多相违错。喜知帝宝爱明珠，乃密进谗言，由是功不见列。景初末，增邑三百，并前五百户。正始初，迁使持节护匈奴中郎将，加振威将军，领并州刺史。外胡闻其威名，相率来献。徵为卫尉，固称疾笃。拜太中大夫，食卿禄。年八十二薨。子彭祖嗣。