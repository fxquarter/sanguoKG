左护军、扬威将军。弱冠与外兄蒋琬俱知名。后为左护军、扬威将军，与镇北大将军王平俱镇汉中。魏遣大将军曹爽袭蜀时，议者或谓但可守城，不出拒敌，必自引退。敏以为男女布野，农谷栖亩，若听敌入，则大事去矣。遂帅所领与平据兴势，多张旗帜，弥互百馀里。会大将军费祎从成都至，魏军即退，敏以功封云亭侯。