政论家、哲学家。汉尚书郎。少好学，博涉书记，赡于文辞。年二十余，游学青、徐、并、冀之间，与交者多异之。并州刺史高干素贵有名，招致四方游士，多归焉。统过干，干善待遇之，访以世事。统谓干曰：“君有雄志而无雄才，好士而不能择人，所以为君深戒也。”干雅自多，不纳统言。统去之，无几而干败。并、冀之士，以是识统。大司农常林与统共在上党，为臣道统性倜傥，敢直言，不矜小节，每列郡命召，辄称疾不就。默语无常，时人或谓之狂。汉帝在许，尚书令荀彧领典枢机，好士爱奇，闻统名，启召以为尚书。后参太祖军事，复还为郎。献帝逊位之岁，统卒，时年四十一。统每论说古今世俗行事，发愤叹息，辄以为论，名曰昌言，凡二十四篇。