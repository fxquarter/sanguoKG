幽州刺史、建威将军、乌丸校尉。父畿，尚书仆射。太和中为散骑黄门侍郎。恕推诚以质，不治饰，少无名誉。及在朝，不结交援，专心向公。每政有得失，常引纲维以正言，於是侍中辛毗等器重之。恕在朝八年，论议亢直。出为弘农太守，数岁转赵相，恕在弘农，宽和有惠爱。后以疾去官。家为河东太守，岁馀，迁淮北都督护军，复以疾去。恕所在，务存大体而已，其树惠爱，益得百姓欢心，不及於畿。顷之，拜御史中丞。恕在朝廷，以不得当世之和，故屡在外任。复出为幽州刺史，加建威将军，使持节，护乌丸校尉。嘉平元年。征北将军程喜屯蓟，恕因法斩州斩鲜卑大人儿所从来小子一人，於是劾奏恕，下廷尉，当死。以父畿勤事水死，免为庶人，徙章武郡。初在章武，著体论八节。著兴性论一篇，盖兴於为己也。四年，卒於徙所。