吴大司马。为郡县吏，避乱南渡。孙权统事，岱诣幕府，出守吴丞。会稽东冶五县贼
吕合
、秦狼等为乱，权以岱为督军校尉，与将军
蒋钦
等将兵讨之，遂禽合、狼，五县平定，拜昭信中郎将。建安二十年，督孙茂等十将从取长沙三郡。权留岱镇长沙。安成长
吴砀
及中郎将
袁龙
等首尾
关羽
，复为反乱。岱攻醴陵，遂禽斩龙，迁庐陵太守。延康元年，代
步骘
为交州刺史。郁林夷贼攻围郡县，岱讨破之。桂阳湞阳贼王金为害，权诏岱讨之，生缚金，传送诣都，斩首获生凡万馀人。迁安南将军，假节，封都乡侯。交阯太守
士燮
卒，权以燮子徽为安远将军，领九真太守。岱表分海南三郡为交州，以将军戴良为刺史，海东四郡为广州，岱自为刺史。时士徽有罪，率兄弟六人肉袒迎岱。岱皆斩送其首。黄龙三年，以南土清定，召岱还屯长沙沤口。蛮夷蠢动，岱与太常潘濬共讨定之。嘉禾四年，平庐陵贼李桓、路合、会稽东冶贼
随春
、南海贼罗厉等。潘濬卒，岱代濬领荆州文书，与陆逊并在武昌，故督蒲圻，平
廖式
。及陆逊卒，
诸葛恪
代逊，权乃分武昌为两部，岱督右部，自武昌上至蒲圻。迁上大将军，拜子凯副军校尉，监兵蒲圻。孙亮即位，拜大司马。太平元年，年九十六卒，子凯嗣。遗令殡以素棺，疏巾布褠，葬送之制，务从约俭，凯皆奉行之。