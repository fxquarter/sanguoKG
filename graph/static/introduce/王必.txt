为太祖心腹，汉少府耿纪、丞相司直韦晃、太医令吉本、本子邈、穆以金祎与必善，因以间之，若杀必，欲挟天子以攻魏，南援
刘备
。建安二十三年春正月甲子，纪等起兵诛太祖，攻焚丞相长史必营，不克。邈等率杂人及家僮千余人夜烧门攻必，祎遣人为内应，射必中肩。必不知攻者为谁，以素与祎善，走投祎，夜唤德祎，祎家不知是必，谓为文然等，错应曰：“王长史已死乎？卿曹事立矣！”必乃更他路奔。会天明，必犹在，文然等众散，故败。后十余日，必竟以创死。太祖闻必死，盛怒，召汉百官诣鄴，令救火者左，不救火者右。众人以为救火者必无罪，皆附左；王以为“不救火者非助乱，救火乃实贼也”。皆杀之。