蜀侍中、尚书令、镇军将军。许靖兄之外孙也。少孤，长於靖家。弱冠知名，稍迁至选曹郎，矜厉有威容。多技艺，挟数术，费祎甚异之，故超继允内侍。陈祗代允为侍中，与黄皓互相表里，皓始预政事。
吕乂
卒，祗又以侍中守尚书令，加镇军将军，大将军姜维虽班在祗上，常率众在外，希亲朝政。祗上承主指，下接阉竖，深见信爱，权重於维。景耀元年卒，后主痛惜，发言流涕，赐子粲爵关内侯，拔次子裕为黄门侍郎。自祗之有宠，后主追怨允日深，谓为自轻，由祗媚兹一人，皓构间浸润故耳。
庞统
子宏，刚简有臧否，轻傲袛，为袛所抑。