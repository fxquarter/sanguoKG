吴牙门将。与孙高、徐元同为丹阳太守孙翊亲近旧将。为初，吴主权杀吴郡太守
盛宪
，宪故孝廉妫览、戴员亡匿山中，权弟翊为丹杨，皆礼致之。览、员亲近边洪等，数为翊所困，常欲叛逆，因吴主出征，遂其奸计。洪杀翊，翊妻徐氏购募追捕，中宿乃得，览、员归罪杀洪。宗亲
孙河
驰赴宛陵，责怒览、员，以不能全权，令使奸变得施，二人又杀河。诸将皆知览、员所为，而力不能讨。览贪徐氏美色，欲取之。徐潜使所亲信语翊亲近旧将婴、高、元等，密谋杀二贼。及览入，徐氏呼之，婴、高俱出，共得杀览，馀人即就外杀员。吴主权续至，擢婴、高为牙门，其馀皆加赐金帛，殊其门户。