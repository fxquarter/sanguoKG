初为刘虞从事，公孙瓒破虞，辅以燕国阎柔素有恩信，推为乌桓司马。柔招诱胡汉数万人，与瓒所置渔阳太守邹丹战于潞北，斩丹等四千余级。乌桓峭王感虞恩德，率种人及鲜卑七千余骑，共辅南迎虞子和，与
袁绍
将麴义合兵十万，共攻瓒。代郡、广阳、上谷、右北平各杀瓒所置长吏，复与辅、和兵合。后瓒败而鲜于辅为国人所推，行太守事，素善田豫，以为长史。鲜于辅将其众奉王命。以辅为建忠将军，督幽州六郡。时雄杰并起，辅莫知所从。豫谓辅曰：“终能定天下者，必曹氏也。宜速归命，无后祸期。”辅从其计，将其众身诣太祖，拜左度辽将军，封亭侯，遣还镇抚本州。太祖与袁绍相拒于，辅从太祖于官渡。袁绍破走，太祖喜，顾谓辅曰：“如前岁本初送公孙瓚头来，孤自视忽然耳，而今克之。此既天意，亦二三子之力。”太祖破南皮，辅亦率其众从。十年，三郡乌丸攻辅于獷平。后徐邈私饮至于沈醉，口出狂言，太祖甚怒。辅进曰：“平日醉客谓酒清者为圣人，浊者为贤人，邈性脩慎，偶醉言耳。”竟坐得免刑。后迁建忠将军，昌乡亭侯。十八年，与众臣谏太祖为魏王。及文帝践阼，拜辅虎牙将军，进封县侯。位特进。每惟黄初中，文帝命辅宣温密之诏于蜀，申三好之恩，开示门户。