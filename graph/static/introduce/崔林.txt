崔琰
从弟。少时晚成，宗族莫知，惟从兄琰异之。太祖定冀州，召除邬长，贫无车马，单步之官。太祖征壶关，擢为冀州主簿，徙署别驾、丞相掾属。
魏国
既建，稍迁御史中丞。文帝践阼，拜尚书，出为幽州刺史。在官一期，寇窃寝息；犹以不事上司，左迁河间太守，清论多为林怨也。迁大鸿胪。林为政推诚，简存大体，是以去后每辄见思。明帝即位，赐爵关内侯，转光禄勋、司隶校尉。景初元年，司徒、司空并缺，散骑侍郎孟康荐林。后年遂为司空，封安阳亭侯，邑六百户。三公封列侯，自林始也。顷之，又进封安阳乡侯。明帝又分林邑，封一子列侯。正始五年薨，谥曰孝侯。子述嗣。