以英勇善战、一身是胆著称。初为本郡所举，将义从吏兵诣公孙瓒。时袁绍称冀州牧，瓒深忧州人之从绍也，善云来附，遂与瓒征讨。时先主亦依讬瓒，每接纳云，云得深自结讬。瓒遣先主为
田楷
拒袁绍，云遂随从，为先主主骑。云以兄丧，辞瓒暂归，先主知其不反，捉手而别，云辞曰：“终不背德也。”先主就袁绍，云见于邺。先主与云同床眠卧，密遣云合募得数百人，皆称刘左将军部曲，绍不能知。遂随先主至荆州。
夏侯惇
战于博望，生获夏侯兰。兰是云乡里人，少小相知，云白先主活之，荐兰明于法律，以为军正。及先主为曹公所追于当阳长阪，弃妻子南走，云身抱弱主，保护甘夫人，皆得免难。迁为牙门将军。先主入蜀，云留荆州。从平江南，以为偏将军，领桂阳太守，代
赵范
。范寡嫂曰
樊氏
，有国色，范欲以配云。云固辞不许。先主入益州，云领留营司马。时先主
孙夫人
欲将后主还吴，云与
张飞
勒兵截江，乃得后主还。先主自葭萌还攻
刘璋
，召诸葛亮。亮率云与张飞等俱溯江西上，平定郡县。至江州，分遣云从外水上江阳，与亮会于成都。成都既定，以云为翊军将军。
孙权
袭荆州，先主大怒，欲讨权。云谏止，不从。乃留云督江州。先主失利于秭归，云进兵至永安，吴军已退。建兴元年，为中护军、征南将军，封永昌亭侯，迁镇东将军。五年，随诸葛亮驻汉中。明年，亮出军，扬声由斜谷道，曹真遣大众当之。亮令云与邓芝往拒，而身攻祁山。云、芝兵弱敌强，失利于箕谷，然敛众固守，不至大败。军退，贬为镇军将军。七年卒，追谥顺平侯。