东郡太守。父旻，历匈奴中郎将、中山、太原太守，所在有名。洪年十五，以父功拜童子郎，知名太学。洪体貌魁梧，有异于人，举孝廉为郎。洪为丘长。灵帝末，弃官还家，太守张超请洪为功曹。
董卓
杀帝，图危社稷，洪说超起兵反之。超然其言，与洪西至陈留，见兄邈计事。邈即引见洪，与语大异之。致之于刘兗州公山、孔豫州公绪，皆与洪亲善。乃设坛场，方共盟誓，诸州郡更相让，莫敢当，咸共推洪。洪辞气慷慨，涕泣横下，闻其言者，虽卒伍厮养，莫不激扬，人思致节。顷之，诸军莫適先进，而食尽众散。超遣洪诣大司马刘虞谋，值
公孙瓒
之难，至河间，遇幽、冀二州交兵，使命不达。而袁绍见洪，又奇重之，与结分合好。会青州刺史
焦和
卒，绍使洪领青州以抚其众。洪在州二年，群盗奔走。绍叹其能，徙为东郡太守，治东武阳。曹公围张超于雍丘，洪闻之，果徒跣号泣，并勒所领兵，又从绍请兵马，求欲救超，而绍终不听许。超遂族灭。洪由是怨绍，绝不与通。绍兴兵围之，历年不下。绍知洪无降意，增兵急攻。城中粮谷以尽，外无强救，洪自度必不免，作薄粥，众分歠之，杀其爱妾以食将士。将士咸流涕，无能仰视者。男女七八千人相枕而死，莫有离叛。城陷，绍生执洪。绍本爱洪，意欲令屈服，原之；见洪辞切，知终不为己用，乃杀之。先是，洪遣司马二人出，求救于吕布；比还，城已陷，皆赴敌死。