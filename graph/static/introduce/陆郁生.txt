陆绩之女。于郁林所生女，故名曰郁生，少履贞特之行，幼立匪石之节，年始十三，適同郡张温弟白。侍庙三月，妇礼未卒，白遭罹家祸，迁死异郡。郁生抗声昭节，义形於色，冠盖交横，誓而不许，奉白姊妹嶮巇之中，蹈履水火，志怀霜雪，义心固於金石，体信贯於神明，送终以礼，邦士慕则。后姚信褒郁生以义姑之号。