大帝孙权第六子。年十三，从中书郎射慈、郎中盛冲受学。太元二年正月，封琅邪王，居虎林。四月，权薨，休弟亮承统，诸葛恪秉政，徙休于丹杨。太守李衡数以事侵休，休上书乞徙他郡，诏徙会稽。孙亮废，己未，孙綝使宗正
孙楷
与中书郎董朝迎休。即日，御正殿，大赦，改元。永安元年冬十二月戊辰腊，百僚朝贺，公卿升殿，诏武士缚綝，即日伏诛。四年秋八月，遣光禄大夫
周奕
、
石伟
巡行风俗，察将吏清浊，民所疾苦，为黜陟之诏。五年八月乙酉，立皇后朱氏。戊子，立子單为太子，大赦。七年春正月，大赦。秋七月壬午，大赦。癸未，薨。时年三十，谥曰景皇帝。