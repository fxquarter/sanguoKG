祖父琼，车骑将军。父阁，仆射中郎将。琬少失父。早而辩慧。琼为司徒，琬以公孙拜童子郎，辞病不就，知名京师。稍迁五官中郎将。时陈蕃为光禄勋，深相敬待，数与议事。旧制，光禄举三署郎，以高功久次才德尤异者为茂才四行。时权富子弟多以人事得举，而贫约守志者以穷退见遗。于是琬、蕃同心，显用志士。蕃、琬遂为权富郎所见中伤，事下御史中丞王畅、侍御史刁韪。韪、畅素重蕃、琬，不举其事，而左右复陷以朋党，畅坐左转议郎而免蕃官，琬、韪俱禁锢。琬被废弃几二十年。至光和末，大尉杨赐上书荐琬有拨乱之才，由是征拜议郎，擢为青州刺史，迁侍中。中平初，出为右扶风，征拜将作大芹、少府、太仆。又为豫州牧。时寇贼陆梁，州境雕残，琬讨击平之，威声大震。政绩为天下表，封关内侯。及董卓秉政，以琬名臣，征为司徒，迁太仆，更封阳泉乡侯。卓议迁都长安，琬与司徒杨彪同谏不从，免官。卓犹敬其名德旧族，不敢害。后与杨彪同拜光禄大夫，及徙西都，转司隶校尉，与司徒
王允
同谋诛卓。及卓将李傕、郭汜攻破长安，遂收琬下狱死，时年五十二。