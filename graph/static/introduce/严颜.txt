张飞宾客。初仕益州牧刘璋，领巴郡太守。先主入蜀，至巴郡，颜拊心叹曰：“此所谓独坐穷山，放虎自卫也！”及先主攻璋，张飞至江州，破巴郡，生获颜。飞呵颜曰：“大军至，何以不降而敢拒战？”颜答曰：“卿等无状，侵夺我州，我州但有断头将军，无有降将军也。”飞怒，令左右牵去斫头，颜色不变，曰：“斫头便斫头，何为怒邪！”飞壮而释之，引为宾客。然后世传颜闻成都克，自断头也。