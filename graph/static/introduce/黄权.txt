车骑将军。少为郡吏，州牧刘璋召为主簿。时别驾张松建议，宜迎先主，使伐
张鲁
。权劝谏之，璋不从。出权为广汉长。及先主袭取益州，权闭城坚守，须刘璋稽服，乃诣降先主。先主假权偏将军。及曹公破张鲁，鲁走入巴中，权进先主迎鲁，先主以之为护军。鲁已还南郑，北降曹公，然卒破
杜濩
、
朴胡
，杀夏侯渊，据汉中，皆权本谋也。先主为汉中王，犹领益州牧，以权为治中从事。及称尊号，将东伐吴，权谏之，不从，以权为镇北将军，督江北军以防魏师。先主败，道隔绝，权不得还，故率将所领降于魏。魏主曹丕拜权为镇南将军，封育阳侯，加侍中，使之陪乘。及先主薨问至，魏群臣咸贺而权独否。后领益州刺史，徙占河南。大将军司马宣
王深
器之。景初三年，蜀延熙二年，权迁车骑将军、仪同三司。明年卒，子邕嗣。邕无子，绝。