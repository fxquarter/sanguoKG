益部多贵今文而不崇章句，默知其不博，乃远游荆州，从司马德操、宋仲子等受古学。皆通诸经史，又专精於左氏春秋，自刘歆条例，
郑众
、贾逵父子、陈元方，
服虔
注说，咸略诵述，不复按本。先主定益州，领牧，以为劝学从事，及立太子，以默为仆，以左氏传授后主。后主践阼，拜谏议大夫。丞相亮住汉中，请为军祭酒。亮卒，还成都，拜太中大夫，卒。子宗传其业，为博士。