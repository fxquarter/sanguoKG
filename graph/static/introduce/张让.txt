宦官。少给事者中，桓帝时为小黄门。灵帝时，让、赵忠并迁中常侍，封列侯，与曹节、
王甫
等相为表里。让有监奴典任家事，交通货赂，威形喧赫。是时，让、忠及
夏恽
、郭胜、孙璋、
毕岚
、栗嵩、段珪、高望、
张恭
、韩悝、宋典十二人，皆为中常侍，封侯贵宠，父兄子弟布列州郡，所在贪贱，为人蠹害。黄巾既作，盗贼糜沸，郎中张钧上书斩十常侍。让等诬奏钧学黄巾道，收掠死狱中。而让等实多与张角交通。明年，南宫灾。让、忠等说帝令敛天下田亩税十钱，以修宫室。有钱不毕者，或至自杀。其守清者，乞不之官，皆迫遣之。又造万金堂于西园，引司农金钱缯帛，仞积其中。宦者得志，无所惮畏，并起第宅，拟则宫室。明年，遂使钩盾令宋典缮修南宫玉堂。六年，帝崩。中军校尉袁绍说大将军何进，令诛中官以悦天下。谋泄，让、忠等因进入省，遂共杀进。而绍勒兵斩忠，捕宦官无少长悉斩之。让等数十人劫质天子走河上。追急，让等悲哭辞曰：“臣等殄灭，天下乱矣。惟陛下自爱！”皆投河而死。