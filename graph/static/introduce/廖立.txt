长水校尉。先主领荆州牧，辟为从事，年未三十，擢为长沙太守。建安二十年，权遣
吕蒙
奄袭南三郡，立脱身走，自归先主。先主素识待之，不深责也，以为巴郡太守。二十四年，先主为汉中王，徵立为侍中。后主袭位，徙长水校尉。立本意，自谓才名宜为诸葛亮之贰，而更游散在
李严
等下，常怀怏怏。立诽谤先帝，疵毁众臣。於是废立为民，徙汶山郡。立躬率妻子耕殖自守，闻诸葛亮卒，垂泣叹曰：“吾终为左衽矣！”后监军姜维率偏军经汶山、诣立，称立意气不衰，言论自若。立遂终徙所。妻子还蜀。