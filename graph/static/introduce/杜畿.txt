少孤，继母苦之，以孝闻。年二十，为郡功曹，守郑县令。举孝廉，除汉中府丞。会天下乱，遂弃官客荆州，建安中乃还。荀彧进之太祖，太祖以畿为司空司直，迁护羌校尉，使持节，领西平太守。太祖既定河北，而高幹举并州反。时河东太守
王邑
被徵，河东人卫固、范先外以请邑为名，而内实与幹通谋。荀彧荐畿镇河东要地。於是追拜畿为河东太守。是时天下郡县皆残破，河东最先定，少耗减。畿治之，崇宽惠，与民无为。
韩遂
、
马超
之叛也，弘农、冯翊多举县邑以应之。河东虽与贼接，民无异心。文帝即王位，赐爵关内侯。徵为尚书。及践阼，进封丰乐亭侯。邑百户，守司隶校尉。帝征吴，以畿为尚书仆射，统留事。其后帝幸许昌，畿复居守。受诏作御楼船，於陶河试船，遇风没。追赠太仆，谥曰戴侯。子恕嗣。