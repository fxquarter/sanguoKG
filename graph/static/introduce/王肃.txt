兰陵侯王朗之子。朗卒，肃袭兰陵侯。年十八，从宋忠读太玄，而更为之解。黄初中，为散骑黄门侍郎。太和三年，拜散骑常侍。四年，大司马曹真征蜀，肃上疏奏免。后肃以常侍领秘书监，兼崇文观祭酒。景初间，宫室盛兴，民失农业，期信不敦，刑杀仓卒。肃谏之。正始元年，出为广平太守。公事徵还，拜议郎。顷之，为侍中，迁太常。时大将军曹爽专权，任用何晏、邓飏等。肃与太尉蒋济、司农桓范论及时政，肃正色曰：“此辈即弘恭、石显之属，复称说邪！”爽闻之，戒何晏等曰：“当共慎之！公卿已比诸君前世恶人矣。”坐宗庙事免。后为光禄勋。又徙为河南尹。嘉平六年，持节兼太常，奉法驾，迎高贵乡公于元城。明年春，镇东将军
毌丘俭
、扬州刺史
文钦
反，肃谏速讨之，大将军
司马懿
从之，遂破俭、钦。后迁中领军，加散骑常侍，增邑三百，并前二千二百户。甘露元年薨，门生缞绖者以百数。追赠卫将军，谥曰景侯。子恽嗣。