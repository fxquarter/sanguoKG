少孤，始以不羁闻于县中。少好学，为诸生，性刚直，有大节，少察孝廉，拜尚书郎，除舒令。先拜扬武都尉，与皇甫嵩征羌，大破之。后迁幽州剌史，徵拜议郎，参车骑将军张温军事，西讨韩遂。会徐州黄巾起，以谦为徐州剌史，击黄巾，破走之。
董卓
之乱，州郡起兵，天子都长安，四方断绝，谦遣使间行致贡献，迁安东将军、徐州牧，封溧阳侯。下邳阙宣自称天子，谦初与合从寇钞，后遂杀宣，并其众。初平四年，曹操征谦，谦兵败，死者万数，泗水为之不流。谦退守郯。操以粮少引军还。平元年，操复东征，略定琅邪、东海诸县。谦恐，欲走归丹杨。会张邈叛迎
吕布
，操还击布。是岁，谦病死。