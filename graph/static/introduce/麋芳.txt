麇竺弟。祖世货殖，僮客万人，赀产钜亿。初，同兄竺仕徐州牧陶谦，谦卒，先主领之。后曹公表芳为彭城相，与兄皆去官，随先主周旋。及益州定，以芳为南郡太守，与关羽共事。芳私好携贰，及
吕蒙
举军西上，芳叛迎孙权，开城出降，羽因覆败。芳投吴，然
虞翻
耻之，翻尝乘船行，与麋芳相逢，芳船上人多欲令翻自避，先驱曰：“避将军船！”翻厉声曰：“失忠与信，何以事君？倾人二城，而称将军，可乎？”芳阖户不应而遽避之。后翻乘车行，又经芳营门，吏闭门，车不得过。翻复怒曰：“当闭反开，当开反闭，岂得事宜邪？”芳闻之，有惭色。黄武二年六月，权令将军贺齐督麋芳、刘邵、鲜于丹等袭蕲春，邵等生虏宗。