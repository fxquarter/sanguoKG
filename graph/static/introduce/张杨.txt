汉大司马、河内太守。以武勇给并州，为武猛从事。灵帝末，并州刺史丁原遣杨将兵诣蹇硕，为假司马。灵帝崩，硕为
何进
所杀。杨复为进所遣，归本州募兵，得千余人，因留上党，击山贼。及董卓作乱，杨遂以所将攻上党太守于壶关，不下，略诸县，众至数千人。袁绍至河内，杨与绍合，复与匈奴单于
于夫罗
屯漳水。单于欲叛，绍、杨不从。单于执杨至黎阳，卓以杨为建义将军、河内太守。天子之在河东，杨将兵至安邑，拜安国将军，封晋阳侯。杨欲迎天子还洛，诸将不听，杨还野王。建安元年，
杨奉
、
董承
、
韩暹
挟天子还旧京，粮乏。杨以粮迎道路，遂至洛阳，还野王。即拜为大司马。杨素与吕布善。太祖之围布，杨欲救之，不能。乃出兵东市，遥为之势。其将杨丑，杀杨以应太祖。