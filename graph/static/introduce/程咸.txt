魏书曰：时
丁仪
兄弟方进宠，仪与夔不合。尚书
傅巽
谓夔曰：“仪不相好已甚，子友
毛玠
，玠等仪已害之矣。子宜少下之！”夔曰：“为不义適足害其身，焉能害人？且怀奸佞之心，立於明朝，其得久乎！”夔终不屈志，仪后果以凶伪败。
干宝
晋纪曰：曾字颖考。正元中为司隶校尉。时
毌丘俭
孙女適刘氏，以孕系廷尉。女母荀，为武卫将军
荀顗
所表活，既免，辞诣廷尉，乞为官婢以赎女命。曾使主簿程咸为议，议曰：“大魏承奏、汉之弊，未及革制。所以追戮已出之女，诚欲殄丑类之族也。若已产育，则成他家之母。於防则不足惩奸乱之源，於情则伤孝子之思，男不御罪於他族，而女独婴戮於二门，非所以哀矜女弱，均法制之大分也。臣以为在室之女，可从父母之刑，既醮之妇，使从夫家之戮。”朝廷从之，乃定律令。