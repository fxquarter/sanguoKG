魏太子太傅。少好学，论议常据经典，以处是非。太祖辟为司空掾，举高第，补侍御史。时泰山多盗贼，以茂为泰山太守，旬月之间，襁负而至者千馀家。转为乐浪太守。公孙度在辽东，擅留茂，不遣之官，然茂终不为屈。后徵迁为魏郡太守、甘陵相，所在有绩。文帝为五官将，茂以选为长史，迁左军师。
魏国
初建，迁尚书仆射，后为中尉奉常。文帝在东宫，茂复为太子太傅，甚见敬礼。卒官。