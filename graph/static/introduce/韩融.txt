中平五年，融与荀爽、陈纪等十四人并博士征，不至。明年，董卓废立，融等复俱公车征。初平元年六月，融为大鸿胪，卓遣其与少府阴脩、执金吾胡母班、将作大匠
吴修
、越骑校尉王瑰安集关东，后将军袁术、河内太守王匡各执而杀之，唯融以名德获免。后李傕、郭汜劫帝，
杨奉
等救驾，遂以天子都安邑，御乘牛车。太尉杨彪、太仆融近臣从者十馀人。遣融至弘农，与傕、汜等连和，还所略宫人公卿百官，及乘舆车马数乘。年七十卒。