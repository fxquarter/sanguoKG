伏波将军。祖匡，吴大帝之四弟，乌程侯。父泰，吴长水校尉。秀初为前将军、夏口督。秀公室至亲，握兵在外，吴主孙皓意不能平。建衡二年，皓遣
何定
将五千人至夏口猎。先是，民间佥言秀当见图，而定远猎，秀遂惊，夜将妻子亲兵数百人奔晋。晋以秀为骠骑将军、仪同三司，封会稽公。皓大怒，追改秀姓曰厉。秀在晋朝，初闻皓降，群臣毕贺，秀称疾不与，南向流涕曰：“昔讨逆弱冠以一校尉创业，今后主举江南而弃之，宗庙山陵，于此为墟。悠悠苍天，此何人哉！”朝廷美之。
吴平
，降为伏波将军，开府如故。永宁中卒，追赠骠骑、开府。子俭，字仲节，给事中。