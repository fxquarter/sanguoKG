公孙瓒长史。建安四年，绍悉军围瓒。瓒遣子求救于黑山贼，复欲自将突骑直出，傍西南山，拥黑山之众，陆
梁冀
州，横断绍后。靖说瓒曰：“今将军将士，皆已土崩瓦解，其所以能相守持者，顾恋其居处老小，以将军为主耳。将军坚守旷日，袁绍要当自退；自退之后，四方之众必复可合也。若将军今舍之而去，军无镇重，易京之危，可立待也。将军失本，孤在草野，何所成邪！”瓒遂止不出。后靖见瓒败，叹恨曰：“前若不止将军自行，未必不济。吾闻君子陷人于危，必同其难，岂可以独生乎！”乃策马赴绍军而死。绍悉送其首於许。