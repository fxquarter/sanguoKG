魏大司农、并州刺史。太祖为司空，辟召为漳长，累转乘氏、海西、下邳令，所在有治名。还为西曹令史，迁为属。并土新附，习以别部司马领并州刺史。时承高干荒乱之馀，胡狄在界，
张雄
跋扈，吏民亡叛，入其部落；兵家拥众，作为寇害，更相扇动，往往釭跱。习到官，诱谕招纳，皆礼召其豪右，稍稍荐举，使诣幕府。太祖嘉之，赐爵关内侯，更拜为真。长老称咏，以为自所闻识，刺史未有及习者。建安十八年，州并属冀州，更拜议郎、西部都督从事，统属冀州，总故部曲。后单于入侍，西北无虞，习之绩也。文帝践阼，复置并州，复为刺史，进封申门亭侯，邑百户；政治常为天下最。太和二年，徵拜大司农。习在州二十馀年，而居处贫穷，无方面珍物，明帝异之，礼赐甚厚。四年，薨。