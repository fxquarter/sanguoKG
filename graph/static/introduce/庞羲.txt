初为议郎，与刘焉通家，焉阴令子范通
马腾
袭长安，事败，羲募将焉诸孙入蜀。后焉子璋立，汉宁太守张鲁稍骄恣，不承顺璋，璋杀鲁母及弟，遂为雠敌。璋累遣羲等攻鲁，数为所破。鲁部曲多在巴西，故以羲为巴西太守，领兵御鲁。后羲与璋情好携隙，赵韪称兵内向，众散见杀，皆由璋明断少而外言入故也。先主入蜀，张松言羲恃功骄豪，欲有外意。初，邓芝闻羲好士，往依焉。璋长子循妻，庞羲女也。先主定蜀，羲为左将军司马。