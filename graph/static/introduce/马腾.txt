汉卫尉、汉伏波将军
马援
后。父肃，桓帝时尝为天水兰干尉。后失官，因留陇西，与羌错居。家贫无妻，遂娶羌女，生腾。腾少贫无产业，常从彰山中斫材木，负贩诣城市，以自供给。腾为人长八尺馀，身体洪大，面鼻雄异，而性贤厚，人多敬之。灵帝末，凉州刺史
耿鄙
任信奸吏，民王国等及氐、羌反叛。州郡募发民中有勇力者，欲讨之，腾在募中。州郡异之，署为军从事，典领部众。讨贼有功，拜军司马，后以功迁偏将军。灵帝末与边章、韩遂等俱起事于西州。初平三年，遂、腾率众诣长安。汉朝以遂为镇西将军，遣还金城，腾为征西将军，遣屯郿。初平中，拜征东将军。会三辅乱，不复来东，而与镇西将军韩遂结为异姓兄弟，始甚相亲，腾等袭长安，败走，退还凉州。后腾、遂转以部曲相侵入，更为雠敌。腾攻遂，遂走，合众还攻腾，杀腾妻子，连兵不解。徵腾还屯槐里，转拜为前将军，假节，封槐里侯。十五年，徵为卫尉，腾自见年老，遂入宿卫，与二子并为曹公所杀。