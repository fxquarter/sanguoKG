汉鲁相意七世孙也。少爰居永兴，躬自垦田，种稻二十馀亩，后牧发名。赤乌五年，从郎中补太子辅义都尉，迁南海太守，数破贼寇。在郡四年，以疾去职。还为丞相长史，转司直，迁中书令。会建安、鄱阳、新都三郡山民作乱，出牧为监军使者，讨平之。贼帅黄乱、常俱等出其部伍，以充兵役。封秦亭侯，拜越骑校尉。永安六年，蜀并于魏，武陵五谿夷与蜀接界，时论惧其叛乱，乃以牧为平魏将军，领武陵太守，往之郡。牧率所领，晨夜进道，缘山险行，垂二千里，从塞上，斩恶民怀异心者魁帅百馀人及其支党凡千馀级，纯等散，五谿平。迁公安督、扬武将军，封都乡侯，徙濡须督。复以前将军假节，领武陵太守。卒官。家无馀财，士民思之。子祎嗣，代领兵。