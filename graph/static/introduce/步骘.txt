吴丞相。世乱，避难江东，单身穷困，与广陵卫旌同年相善，俱以种瓜自给，昼勤四体，夜诵经传。大帝为讨虏将军，召骘为主记，除海盐长，还辟车骑将军东曹掾。帝为徐州牧，以骘为治中从事，举茂才。建安十五年，出领鄱阳太守。岁中，徙交州刺史、立武中郎将，领武射吏千人，便道南行。明年，追拜使持节、征南中郎将。
刘表
所置苍梧太守吴巨阴怀异心，外附内违。骘降意怀诱，请与相见，因斩徇之，威声大震，士燮供命，南土始平。益州大姓雍闿等杀蜀所署太守
正昂
，与燮相闻，求欲内附。骘因承制遣使宣恩抚纳，由是加拜平戎将军，封广信侯。又奔长沙、讨益阳，屯沤口。黄武二年，迁右将军左护军，改封临湘侯。五年，假节，徙屯沤口。帝称尊号，拜骠骑将军，领冀州牧。是岁，都督西陵，代陆逊抚二境，顷以冀州在蜀分，解牧职。骘励太子拔能人为贤。后骘上疏论亲贤远佞斩吕壹，帝悟而斩之。赤乌九年，代陆逊为丞相，犹诲育门生，手不释书，被服居处有如儒生。在西陵二十年，邻敌敬其威信。十一年卒，子协嗣。