汉孝灵皇帝。肃宗玄孙也，曾祖河间孝王开，祖淑，父苌。世封解渎亭侯，帝袭侯爵。母董夫人。桓帝崩，无子，皇太后与父城门校尉窦武定策禁中，使守光禄大夫刘儵持节，将左右羽林至河间奉迎。建宁元年春正月壬午，城门校尉窦武为大将军。己亥，帝到夏门亭，使窦武持节，以王青盖车迎入殿中。庚子，即皇帝位，年十二。改元建宁。使护羌校尉
段颎
讨先零羌。二月辛酉，葬孝桓皇帝于宣陵，庙曰威宗。闰月甲午，追尊皇祖为孝元皇，夫人夏氏为
孝元皇后
，考为孝仁皇，夫人董氏为慎园贵人。九月辛亥，中常侍曹节矫诏诛太傅陈蕃、大将军窦武及尚书令尹勋、侍中刘瑜、屯骑校尉冯述，皆夷其族。皇太后迁于南宫。司徒
胡广
为太傅，隶尚书事。司空
刘宠
为司徒，大鸿胪
许栩
为司空。二年三月乙巳，尊慎园
董贵人
为
孝仁皇后
。六年，初开西邸卖官，自关内侯、虎贲、羽林，入钱各有差。私令左右卖公卿，公
千万
，卿五百万。中平元年春二月黄巾张角反。十二月己巳，大赦天下，改元中平。二年，前司徒
陈耽
、谏议大夫刘陶坐直言，下狱死。四年，渔阳张纯、张举举兵叛。九月，南单于叛，与白波贼寇河东。冬十月，青、徐黄巾复起。六年夏四月丙辰，帝崩于南宫嘉德殿，年三十四。谥为孝灵皇帝。戊午，皇子辩即皇帝位。