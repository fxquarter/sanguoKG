少为县吏，以清公称。将避乱荆州，未至，闻
刘表
政令不明，遂往鲁阳。太祖临兗州，辟为治中从事。玠语太祖天下大计，太祖敬纳其言，转幕府功曹。太祖为司空丞相，玠尝为东曹掾，与崔琰并典选举。其所举用，皆清正之士，虽於时有盛名而行不由本者，终莫得进。文帝为五官将，亲自诣玠，属所亲眷。大军还邺，议所并省。玠请谒不行，时人惮之，咸欲省东曹。太祖知其情，遂省西曹。迁右军师。
魏国
初建，为尚书仆射，复典选举。崔琰既死，玠内不悦。太祖大怒，收玠付狱。大理钟繇面诘玠。时桓阶、和洽进言救玠。玠遂免黜，卒于家。太祖赐棺器钱帛，拜子机郎中。