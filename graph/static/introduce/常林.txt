魏光禄大夫。年七岁，有父党造门，问林：“伯先在否？汝何不拜！”林曰：“虽当下客，临子字父，何拜之有？”於是咸共嘉之。并州刺史高干表为骑都尉，林辞不受。后刺史梁习荐州界名士林及杨俊、王凌、
王象
、
荀纬
，太祖皆以为县长。林宰南和，治化有成，超迁博陵太守、幽州刺史，所在有绩。文帝为五官将，林为功曹。太祖西征，
田银
、
苏伯
反，幽、冀扇动。文帝欲亲自讨之，林劝阻。出为平原太守、魏郡东部都尉，入为丞相东曹属。
魏国
既建，拜尚书。文帝践阼，迁少府，封乐阳亭侯，转大司农。明帝即位，进封高阳乡侯，徙光禄勋太常。晋宣王以林乡邑耆德，每为之拜。时论以林节操清峻，欲致之公辅，而林遂称疾笃。拜光禄大夫。年八十三，薨，追赠骠骑将军，葬如公礼，谥曰贞侯。子旹嗣，为泰山太守，坐法诛。旹弟静绍封。