种暠之子。初为司隶从事，拜宛令。时，南阳郡吏好因休沐，游戏市里，为百姓所患。拂出逢之，必下车公谒，以愧其心，自是莫敢出者。政有能名，累迁光禄大夫。初平元年，代
荀爽
为司空。明年，以地震策免，复为太常。
李傕
、郭汜之乱。长安城溃，百官多避兵冲，拂挥剑而出曰：“为国大臣，不能止戈除暴，致使凶贼兵刃向宫，去欲何之！”遂战而死。子劭。（其事迹见后汉书）