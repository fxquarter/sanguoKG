曹操之东海郡守。豨一名霸，初为泰山寇，臧霸仕
陶谦
，破黄巾，与豨、孙观、吴敦、尹礼各聚众。后从
吕布
，及布败死，降太祖，以为东海郡守。建安五年，豨反，郡县多叛太祖为刘备，众数万人，太祖遣刘岱、王忠击之，不克，亲往破之。及
袁绍
破，豨又反，张辽与夏侯渊围豨於东海，数月粮尽，议引军还，辽谓渊曰：“数日已来，每行诸围，豨辄属目视辽。又其射矢更稀，此必豨计犹豫，故不力战。辽欲挑与语，傥可诱也？”乃使谓豨曰：“公有命，使辽传之。”豨果下与辽语，辽为说“太祖神武，方以德怀四方，先附者受大赏”。豨乃许降。辽遂单身上三公山，入豨家，拜妻子。豨欢喜，随诣太祖。后又叛，公遣于禁征之，未拔。复遣渊与禁并力，遂击狶，降其十余屯，狶诣禁降。及冀州平，豨复叛，公遣霸、禁征之。禁急进攻豨；豨与禁有旧，诣禁降。诸将皆以为豨已降，当送诣太祖，禁曰：“诸君不知公常令乎！围而后降者不赦。夫奉法行令，事上之节也。豨虽旧友，禁可失节乎！”自临与豨决，陨涕而斩之。