少孤，母尝贩缯为业。隽以孝养致名，为县门下书佐，好义轻财，乡闾敬之。本县长山阳
度尚
见而奇之，荐于太守韦毅，稍历郡职。后太守尹端以俊为主簿。后太守徐珪举隽孝廉，再迁除兰陵令，政有异能，为东海相所表。及黄巾起，公卿多荐隽有才略，拜为右中郎将，持节，与皇甫嵩诸贼，悉破平之。嵩乃上言其状，而以功归隽，于是进封西乡侯，迁镇贼中郎将。破黄巾韩忠，拜右车骑将军，振旅还京师，以为光禄大夫，增邑五千，更封钱塘侯，加位特进。以母丧去官，起家，复为将作大匠，转少府、太仆。时，董卓擅政，以隽宿将，外甚亲纳而心实忌。及董卓被诛，傕、汜作战，隽时犹在中牟。初平四年，代为太尉，录尚书事。明年秋，以日食免，复行骠骑将军事，持节镇关东。未发，会傕、汜相攻，长安中乱，故隽止不出，留拜大司农。献帝诏隽与太尉杨彪等十余人譬郭汜，令与傕和。汜不肯，遂留质隽等。隽素刚，即日发病卒。