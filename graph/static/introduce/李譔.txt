蜀中散中大夫、右中郎将。父仁，与同县尹默俱游荆州，从
司马徽
、
宋忠
等学。譔具传其业，又从默讲论义理，五经、诸子，无不该览，加博好技艺，算术、卜数、医药、弓弩、机械之巧，皆致思焉。始为州书佐、尚书令史。延熙元年，后主立太子，以譔为庶子，迁为仆。转中散中大夫、右中郎将，犹侍太子。太子爱其多知，甚悦之。然体轻脱，好戏啁，故世不能重也。著古文易、尚书、毛诗、三礼、左氏传、太玄指归，皆依准贾、马，异於
郑玄
。