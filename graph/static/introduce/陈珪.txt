吕布之沛相。从父球，汉光禄大夫。珪与袁术俱公族子孙，少共交游。术图篡逆，以书招珪，珪中子应时在下邳，术并胁质应，图必致珪，珪书斥之。及吕布袭徐州，术欲结布为援，乃为子索布女，布许之。术遣使
韩胤
以僭号议告布，并求迎妇。珪恐术、布成婚，则徐、扬合从，将为国难，於是往说布从曹公。布亦怨术初不己受也，女已在涂，追还绝婚，械送胤，枭首许市。珪欲使子登诣曹公，布不肯遣。会使者至，拜布左将军。布大喜，即听登往，并令奉章谢恩。登见公，因陈布勇而无计，轻於去就，宜早图之。太祖即增珪秩中二千石。后布从曹公讨术，布用珪策，遣人说
韩暹
、
杨奉
，使与己并力共击术军，军资所有，悉许暹、奉。於是暹、奉从之，术大破败。