汉扬州牧、振武将军。齐孝王少子封牟平侯，子孙家焉。繇伯父宠，为汉太尉。兄岱，历位侍中，兖州刺吏。繇年十九，从父韪为贼所劫质，繇篡取以归，由是显名。举孝廉，为郎中，除下邑长。时郡守以贵三国志卷戚讬之，遂弃官去。州辟部济南，济南相中常侍子，贪秽不循，繇奏免之。平原
陶丘洪
荐繇，欲令举茂才。会辟司空掾，除侍御史，不就。避乱淮浦，诏书以为扬州刺史。时袁术在淮南，繇畏惮，不敢之州。欲南渡江，吴景、
孙贲
迎置曲阿。术图为僭逆，攻没诸郡县。繇遣将屯江边以拒之。以景、贲术所授用，乃迫逐使去。於是术乃自置扬州刺史，与景、贲并力攻繇将，岁馀不下。汉命加繇为牧，振武将军，众数万人，孙策东渡，破之。繇奔丹徒，遂溯江南保豫章，驻彭泽。繇进讨笮融，为融所破，更复招合属县，攻破融。融败走入山，为民所杀，繇寻病卒，时年四十二。